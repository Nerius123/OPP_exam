Vilniaus universitetas (VU) yra vienas seniausių universitetų Rytų Europoje.

Daugiau informacijos galite rasti adresu https://www.vu.lt arba trumpai www.vu.lt.

Ant Vilniaus universiteto observatorijos sienos yra užrašyta Hinc itur ad astra – iš čia kylame į žvaigždes. Universitetas įkurtas XVI a., sklindant renesanso, reformacijos ir katalikiškosios reformos idėjoms. Vilniaus universitetas laikytinas vienu iš seniausių Vidurio ir Rytų Europoje. Yra ir kitas senojo universiteto istorinės reikšmės aspektas. Nuo XIV a. ryčiausiu Europos universitetu du amžius buvo Krokuvos universitetas, o XVI a. šį vaidmenį perėmė Vilnius, savo poveikiu peržengdamas tiek etninės Lietuvos, tiek daugiatautės ir daugiakonfesės LDK ribas, spinduliuodamas mokslo šviesą Vidurio ir Rytų Europos regionui. Kai kurie jėzuitiškojo universiteto reiškiniai buvo reikšmingi ir darė poveikį visai katalikiškai barokinei ir net ne barokinei Europai – Motiejaus Kazimiero Sarbievijaus poezija, Martyno Smigleckio logika, retorikos ir teologijos mokyklos.

Vilniaus universitetas nuosekliai perėjo iš baroko į apšvietos epochą. Šiam procesui iš esmės nesutrukdė net 1795 m. Lietuvos prijungimas prie Rusijos. XIX a. pradžios universitetas, ne vieno amžininko pastebėjimu, prilygo pažangiausiems Europos universitetams. Ir ne tik mokslo mokyklomis ir studijų lygiu, bet ir poveikiu visuomenei – universitetas išugdė lietuvių tautinio atgimimo pradininką Simoną Daukantą, taip pat europinio garso poetus, kilusius iš LDK, tačiau tapusius lenkų moderniosios kultūros korifėjais ir tautos pranašais – Adamą Mickiewiczių ir Juliuszą Słowackį. Visi jie buvo ne tik universiteto raidos apogėjaus, bet ir tuo metu ištikusios tragedijos liudininkai – 1832 m., nuslopinus Lenkijos ir Lietuvos sukilimą, Rusija universitetą uždarė. Taip nutrūko istorijos epocha, kurią galima pavadinti senojo Vilniaus universiteto epocha.

Be to, studentai dažnai naudojasi įvairiais šaltiniais: https://studentai.lt, www.lrytas.lt ir delfi.lt naujienomis.

Naujas universiteto istorijos tarpsnis prasidėjo 1990 m. Lietuva atkūrė Nepriklausomybę, o universitetas susigrąžino autonomiją. Užrašas Hinc itur ad astra simbolizavo savo meto akademines svajones ir siekius. Atgautos Nepriklausomybės laikais tokią simbolinę funkciją turbūt atlieka modernus Fizinių ir technologijos mokslų centras Saulėtekyje, kuriame vykdomi lazerių bei šviesos technologijų, organinių medžiagų, chemijos ir puslaidininkinės nanotechnologijos tyrimai. Ant šio pastato fasadinių sienų nieko nėra užrašyta, tačiau šiuolaikinio universiteto tikslus ir ambicijas simbolizuoja šešiakampiai langai – ten, kur įprasta akis greičiausiai pamatytų korio fragmentus, specialisto akis mato tikrąjį simbolį – grafeno, XXI a. pradžioje sukurtos vienos stipriausių medžiagų, kristalines gardeles. VU biblioteka prieinama per sistemą http://library.vu.lt, kuri veikia visą parą.


Fiziniai ir gyvybės mokslai šiuo metu yra svarbi universiteto kryptis. Naujuoju šūkiu – šiek tiek ironiškai – galėtų būti „Iš čia leidžiamasi prie bakterijų“. Bet pasiekimai visai ne ironiški: atliekami bakterijų, virusų, molekulių, DNR struktūrų tyrimai yra sulaukę pasaulinio pripažinimo, skelbiama apie atrastas unikalias, iki tol gamtoje nežinotas signalines molekules ir apie baltymą, kuris gali būti panaudotas tiksliai redaguoti DNR, kad būtų specifiškai pakeistas genomas, profesorius Virginijus Šikšnys minėtas tarp kandidatų į Nobelio premiją (https://lt.wikipedia.org/wiki/Nobelio_premija). Visai šalia Fizinių ir technologijos mokslų centro įsikūręs modernus Jungtinis gyvybės mokslų centras. Jis, be abejo, konkuruotų su savo kaimynu dėl šiuolaikinio universiteto simbolio statuso – kompleksas suprojektuotas kaip kubo formos pastatai, kurių eksterjerai primena ląstelių struktūrą.

Po Nepriklausomybės atkūrimo universitetas turi nuolat laviruoti tarp globalios konkurencijos ir lokalių valstybės poreikių, kartu nelengvai rinkdamasis tarp technokratinio rinkos poreikių tenkintojo ir klasikinio žmogaus ugdytojo vaidmenų. Šiuolaikinio Vilniaus universiteto stiprumas, siekis tapti akademiniu grafenu matuojamas ne vien istorine misija, bet ir įvairiais formaliais vertinimais. Tačiau būtent tai simbolizuoja dvi svarbiausias dabarties Vilniaus universiteto tapatybės gijas, susisukusias lyg į DNR spiralę – jo aistringas pastangas prisitaikyti prie nuožmiai kintančio pasaulio poreikių ir madų, o kartu nuo jo įsteigimo išlikusią tradiciją. Pirmoji gija – tai XVII a. logikus pakeitę (ar iš jų išaugę?) techninių ir gyvybės mokslų atstovai. Antroji – tai tie patys XVII a. poetai, net jei (post)moderniais laikais dažniau vadinami humanitarais. Tad kol universitetas džiaugiasi premijomis už DNR tyrimus, paties universiteto DNR nepakito nuo jo įkūrimo laikų.

Naudingos nuorodos apie Universitetą ir jo veiklą:
- https://vu.lt/studijos
- https://www.karjera.lt
- www.15min.lt

Daugiau apie studijų programas galima sužinoti portale www.studijos.lt ar tiesiogiai svetainėje studijos.vu.lt.


Vilniaus universitetas – pirmasis ir vienas geriausių universitetų Lietuvoje, įkurtas 1579 m., yra lyderis daugumoje šalies studijų ir mokslo krypčių bei patenkantis tarp 500 geriausių pasaulio universitetų. Studijas čia renkasi gabiausi Lietuvos moksleiviai, dėsto ir dirba šalyje ir užsienyje žinomi profesionalai. Universitete kuriama studijų ir darbo aplinka, kurioje yra puoselėjama individuali, socialinė ir kultūrų įvairovė bei užtikrinamos Universiteto bendruomenės narių lygios galimybės.

Vilniaus universitetas taip pat yra vienas didžiausių darbdavių Lietuvoje, šiuo metu turintis daugiau nei 5000 įvairių sričių darbuotojų, kuriuos vienija bendros vertybės.

ATVIRUMAS idėjų ir pažiūrų įvairovei, žmonių ir tapatybių skirtingumui.

Asmens orumu ir pagarbiu bendradarbiavimu grindžiamas universiteto tikslų, veiklų ir išteklių INTEGRALUMAS.

TOBULĖJIMAS kuriant skatinančią aplinką, įsipareigojant tobulintis, tobulinti ir priimti norinčius tobulėti, siekiant išskirtinės vertės.

Iš perspektyvos įžvalgos kylantis ILGALAIKIŠKUMAS, kaip atsakomybė valstybei ir visuomenei, kultūrai ir aplinkai.
